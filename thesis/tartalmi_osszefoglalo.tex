\chapter*{Tartalmi összefoglaló}
\addcontentsline{toc}{section}{Tartalmi összefoglaló}

Szakdolgozatom témája egy nyelvtanulást elősegítő alkalmazás elkészítése. A feladat egy olyan asztali alkalmazás elkészítése volt, amely képes videofájlok lejátszására, feliratok dinamikus megjelenítésére, valamint a felirat szavaira kattintva azokról különböző fordításokat tud ismertetni a felhasználóval, olyan módon, hogy a lejátszott videó folytonossága nem szakad meg. Ezek után az alkalmazásnak lehetőséget kell biztosítania tudásfelmérő teszt kitöltésére, illetve egy szószedet generálására, amely a felhasználó számára ismeretlen szavakból áll. 

Az elkészült alkalmazás a fent említett feltételeket teljesíti, kényelmes felhasználói felületet biztosít a használója számára. Fő felhasználási területe a nyelvtanulás lehet, mivel idegennyelvű filmek nézése közben a felhasználó képes számára ismeretlen szavak jelentéseinek megismerésére. A film megnézése után pedig különböző eszközök állnak rendelkezésre, amellyel a néző a tudását ellenőrizheti, bővítheti.