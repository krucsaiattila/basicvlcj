\chapter*{Bevezetés}
\addcontentsline{toc}{section}{Bevezetés}
\onehalfspace
A szakdolgozatom célja, mint ahogy az már az előző bekezdésben ismertetésre került, egy a nyelvtanulást elősegítő videolejátszó alkalmazás fejlesztése, melynek segítségével a felhasználók a szórakozást tanulással köthetik össze. Ennek eredményeképp úgy tudnak elsősorban idegen nyelvű szavakat elsajátítani, hogy mellőzik a tanulással járó feszültséget, illetve kötöttséget. Tehát a nyelvek szókincsének elsajátítás ezáltal könnyedebbé, szórakoztatóbbá és gördülékenyebbé válhat, mely egy hatékonyabb tanulási folyamatot tesz lehetővé. Továbbá feltételezhető, hogy mivel az általam elkészített alkalmazás elsősorban filmek lejátszására ajánlott, így a felhasználok egy sokkal inkább a hétköznapi kommunikációhoz alkalmazható szókincsre tehetnek szert.

Napjainkban egyre inkább felmerül a kérdés, hogy a nyelvtanulást milyen módszerekkel lehet hatékonyabbá, illetve játékosabbá tenni. Kétségtelen azonban, hogy egy idegen nyelv magabiztos szintű elsajátításához a megfelelő méretű szókincs birtoklása elengedhetetlen. A szavak memorizálása sokszor monoton folyamat, valamint rengeteg ráfordított időt igényel. Ennek kapcsán saját tapasztalatból kifolyólag is biztonsággal állíthatom, hogy az idegen nyelvű szavak elsajátítása az iskolában használt módszerekkel igen monoton, mely a diákok motiválatlanságát eredményezi. Mivel a motiváció hiánya gyakran tanulási nehézségeket eredményez, a nagy erőfeszítések árán megtanult szavak gyorsan el is felejtődnek. Egy alternatívaként merülhet fel a tanulásra az a videolejátszó alkalmazás, amelyet szakdolgozatom keretein belül készítek el, azt a célt kitűzve magam elé, hogy közelebb hozzam egymáshoz a tanulást és a szórakozást.

Egy idegennyelv elsajátítása során sokszor nemcsak a tankönyveket használunk. Az internet, könyvek, újságok, filmek mind szerves részét képezhetik a tanulásnak. A szoftver azoknak az egyéneknek nyújthat segítséget, akik rendszeresen néznek idegennyelvű filmeket, idegennyelvű felirattal. A felhasználó egy a számára ismeretlen szó esetén a film megállítása nélkül a mondatelemre kattintva megtudhatja az anyanyelvi jelentését. Így a szótározással eltöltött idő megszűnhet, mely eredményeképp a megtekintett film folyamatossága biztosított. Azon szavakat, melyek anyanyelvi megfelelőjét a felhasználó filmezés közben megtekinti, az alkalmazás egy adatbázisban tárolja, amelyből a film befejeztével egy szószedet generálódik. Az így összeállt lista különlegessége, hogy nem csak az egyes szavak idegen- illetve anyanyelvű alakjait tartalmazza, hanem ezeket a filmből kiragadott példamondatokkal abban a kontextusban szemlélteti, amelyben az adott szó korábban előfordult. A létrejött fájl automatikusan mentésre kerül a felhasználó eszközére, így a későbbiekben is megtekinthetővé válik a lista. Egy további opcióként kínálkozik az a lehetőség, hogy a film végeztével az alkalmazás egy feleletválasztós kvízt generál azokból a mondatelemekből, melyeket a felhasználó korábban ismeretlenként jelölt meg. Ezáltal lehetősége nyílik a megszerzett tudás ellenőrzésére.

Alkalmazásom célja tehát egy olyan alternatív lehetőség felkínálása az idegennyelvet tanulók részére, amellyel az ismeretlen szavak memorizálása szórakozással köthető egybe, mely által a tanulással járó stressz elkerülhetővé válik, így nagy eséllyel a tanulás hatékonysága is nő.
